

HEARTS - CUORI - PEPPA - Sans Coeur

Gioco di carte per quattro partecipanti. Il mazziere distribuisce le carte in senso orario. Poi ciascun giocatore ne sceglie tre e le passa al vicino di sinistra nella prima mano, al vicino di destra nella seconda, al giocatore di fronte nella terza. Nella quarta mano non si passano carte, nella quinta si passano a sinistra, nella sesta a destra e così via ciclicamente. Gioca per primo chi ha il due di fiori: cala una carta a piacere fra quelle in suo possesso e gli altri in senso orario devono rispondere calandone una dello stesso seme o, se non ne hanno, di qualunque altro. Chi ha giocato la carta di valore più alto (l' asso batte tutte le carte, poi a scendere fino al due) prende tutto. Poi cala una nuova carta per iniziare la nuova presa. I punti sono da evitare: 1 per ogni carta di cuori e 13 per la donna di picche. Chi prende tutti i cuori e la donna di picche, però, fa un ambito cappotto: può scegliere se togliersi 26 punti o darne 26 a ciascun avversario. Quando un giocatore raggiunge o supera i 100 punti, chi ha il punteggio più basso ha vinto.

Una variante a punteggio diverso si chiama spot hearts. Hearts si diffonde negli Stati Uniti a partire dal 1880 circà. In una variante più tarda,
ma ormai imperante laggiù, non si può aprire a cuori: non si può cioè calare una carta di cuori aprendo una nuova mano se prima qualcuno non li ha scartati in risposta a un altro seme, cioè ha potuto tagliare a cuori. Secondo alcuni, si può aprire a cuori anche dopo che è stata giocata la donna di picche.

Ulteriori varianti riguardano il modo di passare le carte all'inizio. C'è chi a ogni mano passa una carta a ogni avversario; chi passa una volta a sinistra, una a destra una di fronte, senza mai fare una mano senza passaggi; chi passa una volta tre carte a sinistra, una volta tre a destra, una volta tre di fronte, una volta una a ogni avversario e poi fa una mano senza passaggi prima di ricominciare il ciclo. Per giocare in tre o in cinque vi sono diverse possibilità. Una è quella di togliere il due di quadri se si gioca in tre, e anche il due di fiori se si gioca in cinque (in tal caso gioca per primo chi ha il tre di fiori). Un'altra possibilità è quella di lasciare una o due carte coperte sul tavolo, dette "kitty", che il mazziere vi pone durante la distribuzione: non alla fine, perché l'ultima la deve prendere lui a evitare iniquità nel caso l'abbia accidentalmente vista. Il primo a prendere aggiunge tali carte alla propria presa.
In una variante, invece, le prende in mano, le guarda e ne mette altrettante (le stesse o altre) dalla propria mano nella presa. C'è chi vuole che ciò sia fatto non da chi effettua ia prima presa ma da chi preride la prima carta che comporti penalità {una carta di cuori o la donna di picche). In ogni caso, in tre o in cinque
cambia il modo di passare le carte. Si passano a sinistra nelle mani pari e a destra in quelle dispari, oppure si fa una mano passando a sinistra, una passando a destra, una senza passare e poi ricominciando il ciclo. In tre, alcuni passano quattro carte oppure, in una mano ogni ciclo, due carte a ogni avversario. In cinque vi sono cicli più complessi di_ vario genere per includere tutti gli avversari, a turno, nel passaggio.

Stephen King <<Il numero ideale di giocatori è quattro. Viene distribuito il mazzo intero, quindi si gioca in prese successive. I punti in palio per ogni mano sono ventisei: tredici rappresentati dalle carte di cuori più la regina di picche (che noi chiamavamo la Stronza), che ne valeva altri tredici da sola. La partita finiva quando uno dei quattro giocatori arrivava a cento punti. Il vincitore era quello che ne aveva totalizzati di meno.>>

<<E nonostante tutto quel salotto del terzo piano continuava a essermi irresistibile, lo schiocco delle carte, qualcuno che chiedeva se le tre carte da cambiare andavano passate a sinistra o a destra, qualcun altro che chiedeva chi aveva il Douche (si cominciava ogni mano di Cuori intavolando il due di fiori, quello che per noi Cuoridipendenti del terzo piano era il Douche).>>

Cuori giocato in tre è rischioso. Chi ha il coraggio di tentare cappotto quando c'è quella cazzo di carta messa da parte che non sai che cos'è?» «Come vuoi giocare? Si chiude ai cento e tutti i perdenti pagano il vincitore? »
